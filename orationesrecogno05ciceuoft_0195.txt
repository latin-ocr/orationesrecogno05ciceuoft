PRO P. SESTIO ORATIO 45 97

integri sunt et sani et bcne de rebus domesticis constituti.
Horum qui voluntati, commodis, opinionibus in gubernanda
re publica serviunt, defensores optimatium ipsique optimates
gravissimi et clarissimi cives numerantur et principes civitatis.
5 Quid est igitur propositum his rei publicae gubernatoribus 98
quod intueri et quo cursum suum derigere debeant? Id
quod est praestantissimum maximeque optabile omnibus
sanis et bonis et beatis, cum dignitate otium. Hoc qui
volunt, omnes optimates, qui efficiunt, summi viri et conser-
10 vatores civitatis putantur; neque enim rerum gerendarum
dignitate homines ecferri ita convenit ut otio non pro-
spiciant, neque ullum amplexari otium quod abhorreat a
dignitate.
Huius autem otiosae dignitatis haec fundamenta sunt, haec 46
15 membra, quae tuenda principibus et vel capitis periculo de-
fendenda sunt : religiones, auspicia, potestates magistratuum,
senatus auctoritas, leges, mos maiorum, iudicia, iuris dictio,
fides, provinciae, socii, imperi laus, res militaris, aerarium.
Harum rerum tot atque tantarum esse defensorem et patro- 99
20 num magni animi est, magni ingeni magnaeque constantiae.
Etenim in tanto civium nurnero magna multitudo est eorum
qui aut propter metum poenae, peccatorum suorum conscii,
novos motus conversionesque rei publicae quaerant, aut qui
propter insitum quendam animi furorem discordiis civium ac
25 seditione pascantur, aut qui propter implicationem rei fami-
liaris communi incendio malint quam suo deflagrare. Qui
cum tutores sunt et duces suorum studiorum vitiorumque
nacti, in re publica fluctus excitantur, ut vigilandum sit iis qui
sibi gubernacula patriae depoposcerunt, enitendumque omni
30 scientia ac diligentia ut, conservatis iis quae ego paulo ante
2 opinionibus Halm: opinis PG: opimis BE: opinioni Hk: opibus
Koch 6 derigere P: dirigere B rell. 11 ecferri 1³¹6 «efferri

Hk) : et ferri 1³²3} non om. PBGH 27 tutores codd: au-
ctores Naugerius (2) 28 nancti IIalm (ξ ιρἺ excitant Abi-escle

