54

55

¹40

141

¹39 M. TVLLI CICERONIS

ne valeat id quod imperitus adulescens, novus sacerdos, sororis
precibus, matris minis adductus, ignarus, invitus, sine conlegis,
sine libris, sine auctore, sine fictore, furtim, mente ac lingua
titubante fecisse dicatur: praesertim curn iste impurus atque
impius hostis omnium religionum, qui contra fas et inter
viros saepe mulier et inter mulieres vir fuisset, ageret illam
rem ita raptim et turbulente uti neque mens neque vox
neque lingua consisteret? Delata tum sunt ea ad vos, ponti-
fices, et post omnium sermone celebrata, quem ad modum
iste praeposteris verbis, ominibus obscenis, identidem se
ipse revocans, dubitans, timens, haesitans onmia aliter ac vos
in monumentis habetis et pronuntiarit et fecerit. Quod
quidem minime mirum est, in tanto scelere tantaque dementia
ne audaciae quidem locum ad timorem comprimendum
fuisse. Etenim si nemo umquam praedo tarn barbarus
atque immanis fuit, qui cum fana spoliasset, deinde aram
aliquam in litore deserto somniis stimulatus aut religione
aliqua consecraret, non horreret animo cum divinum numen
scelere violatum placare precibus cogeretur, qua tandem
istum perturbatione mentis omnium templorum atque tecto-
rum totiusque urbis praedonem fuisse censetis, cum pro
detestatione tot scelerum unam aram nefarie consecraret?
Non potuit ullo modom quamquam et insolentia dominatus
extulerat animos et erat incredibili armatus audacia—non in
agendo ruere ac saepe peccare, praesertim illo pontifice et
magistro qui cogeretur docere ante quam ipse didicisset.
Magna vis est cum in deorum immortalium numine tum
vero in ipsa re publica. Di immortales, suorum templorum
custodem ac praesidem sceleratissime pulsum cum viderent,
ex suis templis in eius aedis immigrare nolebant, itaque

8 ea addidi: delata tum sunt ad . . . celebrata P rell. praeter GJWe
‹Delatum est ad . . . celebratum) ε delata tum res est. . . celebrata
Muell. 11 revocans Madv.: revocando codd. 25 et del.
Bait. 27 in k sol. 30 sedes PBG¹ek

10

¹5

20

²5

30

