44

45

117

118

116 M. TVLLI CICERONIS

haberet, aedis in Palatio nobilissimas emisse se diceret.
Inferiorem aedium partem adsignavit non suae genti Fon-
teiae, sed Clodiae, quam reliquit, quem in numerum ex
multis Clodiis nemo nomen dedit nisi aut egestate aut scelere
perditus. Hanc vos, pontifices, tam variam, tam novam in
omni genere voluntatem, impudentiam, audaciam, cupiditatem
comprobabitis?

‘Pontifex,' inquit, ‘adfuit.' Non te pudet, cum apud
pontifices res agatur, pontificem dicere et non conlegium
pontificum adfuisse, praesertim cum tribunus plebis vel de-
nuntiare potueris vel etiam cogere? Esto, conlegium non
adhibuisti: quid? de conlegio quis tandem adfuit? Opus
erat enim auctoritate, quae est in his omnibus, sed tamen
auget et aetas et honos dignitatem3 opus erat etiam scientia,
quam si omnes consecuti sunt, tamen certe peritiores vetustas
facit. Quis ergo adfuit? ‘Frater,’ inquit, ‘uxoris meae.’
Si auctoritatem quaerimus, etsi id est aetatis ut nondum con-
secutus sit, tamen, quanta est in adulescente auctoritas, ea
propter tantam coniunctionem adfinitatis minor est putanda 3
sin autem scientia est quaesita, quis erat minus peritus quam
is qui paucis illis diebus in conlegium venerat? qui etiam
tibi erat magis obstrictus beneficio recenti, cum se fratrem
uxoris tuae fratri tuo germano antelatum videbat. Etsi in
eo providisti ne frater te accusare possit. Hanc tu igitur dedi-
cationem appellas, ad quam non conlegium, non honoribus
populi Romani ornatum pontificem, non denique adulescen-
tem quemquam †, cum haberes in conlegio familiarissimos,
adhibere potuisti? Adfuit is, si modo adfuit, quem tu

1 emisse se bk alh: emisisse Pl: emisisse se P² (Verr. iv, 5133.
emisisse R, emisse p, emisse se vulg.) 5 tam codd. praeter P¹
(tantam): tantam, tam var. Halm 6 voluntatum Madv. 9 et
0111. P¹ 12 Opus erat enim auctoritate L. Spengel: opus enim erat
auct. Markland: posuerat enim auctoritatem codd. 17 nondum
magnam Lehmann 27 quemquam obelo notavi: quemquam alium
Muell : qu. scientem Lamb. : num qu. nobilem? Com'. Momms. non
denique alium praeter illum adolescentem

5

10

15

20

