PRAEFATIO

ORATIONES editurus quae in hoc volumine continen-
tur iure possem opus detrectare quieta, ut ita dicam,
movendi et controversias paene sopitas quasi e cineri-
bus suscitandi. Sed ne videar rem praetermittere quae
omnibus debet curae esse qui ‘altiorem ' quam vocant
artem criticam exerceant, breviter admonendum est
non omnes semper ut vere Tullianas a philologis pro-
batas esse. Sane praecedit has orationes in libris
manuscriptis declamatio ‘pridie quam in exilium iret ’,
quae pariter cum illa in Sallustium invectiva statim
sub renatas litteras, ut ait Gesnerus, agnita et damnata
est: inter quae spuria subditivaque opera et germanos
Tullii nostri libros quantum intersit vel raptim legenti-
bus continuo apparebit. Sed plus dubitationis, nec
sine causa, attulit quaestio illa primum a Marklando
instituta (1745), dein a F. A. Wolfio longius provecta
(1 801)‚num iure Tullio attribuendae sint, ut quae iudicio
et elocutione perfecto oratore parum videantur dignae,
quattuor illae orationes quae inscribuntur Post Redi-
tum in Senatu, Post Reditum ad Quirites, de Domo
sua ad Pontifices, de Haruspicum Responso (-is). Ipse
Wolfius eas de quibus agitur orationes eo consilio edidit
ut Tullio indignissimas esse demonstraret et a declama-
tore aliquo vel exercendi vel ostentandi ingeniicausa 6556
conscriptaS. Marklandi argumentis respondit ex altera

parte disputans vir doctissimus I. M. Gesnerus (1753-4)‚
ιιι

