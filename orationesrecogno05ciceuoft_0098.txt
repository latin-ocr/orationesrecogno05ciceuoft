47
47

122

123

124

ιω M. TVLLI CICERONIS

Quamquam quid ego de dedicatione loquor, aut quid de
vestro iure et religione contra quam proposueram disputo?
Ego vero, si omnia sollemnibus verbis, veteribus et traditis
institutis acta esse dicerem, tamen me rei publicae iure
defenderem. An cum tu, eius civis discessu cuius unius 5
opera senatus atque omnes boni civitatem esse incolumem
totiens iudicassent, oppressam taeterrimo latrocinio cum
duobus sceleratissimis consulibus rem publicam teneres,
domum eius qui patriam a se servatam perire suo nornine
noluisset per pontificem aliquem dedicasses, posset recreata ¹0
res publica sustinere? Date huic religioni aditum, ponti-
fices: iam nullum fortunis communibus exitum reperietis.
An si postem tenuerit pontifex et verba ad religionem
deorum immortalium composita ad perniciem civium trans-
tulerit, valebit in iniuria nomen sanctissimum religionis: si 15
tribunus plebis verbis non minus priscis et aeque sollemni-
bus bona cuiuspiam consecrarit,nonvalebit? Atqui C. Atinius
patrum memoria bona Q. Metelli, qui eum ex senatu censor
eiecerat, avi tui, Q. Metelle, et tui, P. Servili, et proavi tui,
P. Scipio, consecravit foculo posito in rostris adhibitoque 20
tibicine. Quid tum? num ille furor tribuni plebis ductus
ex non nullis perveterum temporum exemplis fraudi Metello
suit, summo illi et clarissimo viro? Certe non fuit. Vidimus
hoc idem Cn. Lentulo censori tribunum plebis facere: num
qua igitur is bona Lentuli religione obligavit? Sed quid ²5
ego ceteros? Tu, tu, inquam, capite velato, contione advo-
cata, foculo posito bona tui Gabini, cui regna omnia Syrorum
Arabum Persarumque donaras, consecrasti. Quod si turn
nihil est actum, quid in meis bonis agi potuit? sin est ratum,
cur ille gurges, helluatus tecum simul rei publicae sanguine, 30

1 loquor. . . disputo Manui. : loquar . . . disputabo codd. 3 tradi-
tis Madv. : praeditis codd. (proditis k, Naegelsb.): priscis in mg. t
11 Date] de P et pler. 15 in om. codd. praeter ς’ (in iniuriam)
16 aeque coni. Bait. : paene codd. τ plane Lamb. 17 civis cuius-
piam ku 24 num qua Bait. τ numquam codd. practer k (num
quae) z numquid cdv R.

