PRAEFATIO

in externo corpore inesse videantur. Illud quoque est
admonendum, non semper eodem orationis genere usum
esse Tullium nostrum, neque uno tenore, ut aiunt, in
dicendo fluere: temporum et causarum diversitatem
respicere debemus si volumus nobis repraesentare qua-
lis ille uno quoque in argumento orator esse potuerit.
Nec vero sunt omnia ad normam perfectae illius et abso-
lutae eloquentiae expendenda.1 Nam si raptim scriptae
sunt prima et altera earum de quibus agitur oratio-
num, vel fortasse ex itinere scribis dictatae, neque ulla
posteriore cura recognitae et ad extremum parum
diligenter editae, non est mirandum si vestigia hic illic
festinationis atque incuriae legentium animos leviter
offendunt. Quin etiam illud quaerere libet inter alia :
si hae orationes a declamatore aliquo sint conscriptae,
et rebus et sententiis ex vere Ciceronianis orationibus
compilatis, quo tandem evanuerunt deperditae illae
orationes quas scimus a Tullio habitas esse, et quas
homo scholasticus ante oculos sine dubio habuit Ρ In
universum igitur aestimantibus videtur in sententia
vulgata esse acquiescendum, et ita statuendum curn
Madvigio: ‘Sunt hae orationes tumidae . . . sed
Ciceronis sunt, de statu deiecti, pristinum dignitatis
et auctoritatis fastigium neque firmis viribus neque
constanti et gravi animo repetentis, maiores quidem
duae certissimae’ (Advers. Crz't. ii, p. 211).

¹ ‘Postremo Ciceronem perfectum esse oratorem statuunt, quid
autem sit Romanis perfectum visum, suo iudicant sensu: quae
displicent Ciceroniana esse negant. Qui si totum Ciceronis scribendi
genus libere considerassent, nossent multa Romanis oratoria visa
esse quae nobis declamatoria videantur, flumen ornatorum verborum,
si logicorum severitas adhibeatur, turbidum saepe reperiri, argumenta
multa et enthymemata et valde infirma poni et eadem aliis atque
aliis verbis repeti.’—Madvigius, Opusc. Acad. i, ξ 193 (in annot.)-

V

