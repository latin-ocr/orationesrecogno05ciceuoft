DE HARVSPICVM RESPONSO ORATIO 18 37

putaS, quod te iudices emiserunt excussum et exhaustum,
suo iudicio absolutum, omnium condemnatum, aut quod
oculos, ut opinio illius religionis est, non perdidisti. Quis 38
enim ante te sacra illa vir sciens viderat, ut quisquam
5 poenam quae sequeretur id scelus scire posset? An tibi
luminis obesset caecitas plus quam libidinis? Ne id quidem
sentis, coniventis illos oculos abavi tui magis optandos
fuisse quam hos flagrantis sororis? Tibi vero, si diligenter
attendes, intelleges hominum poenas deesse adhuc, non
ιο deorum. Homines te in re foedissima defenderunt, homines
turpissimum nocentissimumque laudarunt, homines prope
confitentem iudicio liberaverunt, hominibus iniuria tui stupri
inlata in ipsos dolori non fuit, homines tibi arma alii in me,
alii post in illum invictum civem dederunt, hominum bene-
¹5 ficia prorsus concedo tibi iam maiora non esse quaerenda:
a dis quidem immortalibus quae potest homini maior esse 39
poena furore atque dementia? nisi sorte in tragoediis quos
vulnere ac dolore corporis cruciari et consumi vides, graviores
deorum immortalium iras subire quam illos qui furentes
20 inducuntur putas. Non sunt illi eiulatus et gemitus Philo-
ctetae tam miseri, quamquam sunt acerbi, quam illa exsultatio
Athamantis et quam senium matricidarum. Tu cum furialis
in contionibus voces mittis, cum domos civium evertis, cum
lapidibus optimos viros foro pellis, cum ardentis faces in
25 vicinorum tecta iactas, cum aedis sacras inflammas, cum
servos concitas, cum sacra ludosque conturbas, cum uxorem
sororemque non discernis, cum quod ineas cubile non sentis,
tum baccharis, tum furis, tum das eas poenas quae solae
sunt hominum sceleri a dis immortalibus constitutae. Nam
30 corporis quidem nostri infirmitas multos subit casus per se,

4 ante te Pku: ante ΒΣΙι· 7 coniventis lstle all ι contuentes
P²BHGEt 8 sororiis stupris Koch, improb. Zt'elt'nsk. 15 tibi
iam maiora Halm : tibiamaiora P: tibi at “ac lc) maiora P23ku
22 senium P rell. [somnium bk): insania Jeep 28 surisB rell.
praeter GE qureris) ε fueris P

