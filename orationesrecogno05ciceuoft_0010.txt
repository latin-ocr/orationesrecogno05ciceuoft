PRAEFATIO

quem secutus Savelsius (1828) totam rem profligasse
sibi est visus cum id ageret ut fidem et auctoritatem
orationum culpatarum vindicaret tria praecipue demon-
strando: primum, a Tullio re vera scriptas esse
orationes de rebus quae in his quattuor orationibus
pertractentur, deinde eas quas nunc habeamus orationes
iam inde ab ipsius Tullii aetate usque ad tempora
Prisciani semper ab omnibus pro vere Ciceronianis
habitas et laudatas esse, postremo nihil in iis inesse
quod ab ipso Cicerone non potuerit proficisci. Ab
altera parte rursus stans C. L. Kayser, in editione
M. T. Ciceronis operum (vol. iv, p. 9, 1863), invectus
est in has orationes ut in quibus omnia aliquem
eloquentiae magistrum redolerent, qui ut antiquitatum
et historiae cognitionem cum quadam copia et volu-
bilitate verborum sibi comparavisset, ita ingenii vim
et celeritatem, decori sensum, iudicii acumen, dicendi
suavitatem et leporem non potuisset adipisci. Quod
argumentandi genus quam multa in se habeat sutilia
ex eo clare apparebit quod iisdem rationibus usi
impugnaverunt alii orationes tam certe Ciceronianas
quam procul dubio sunt illae in Catilinam habitae.
Sane in omnibus quattuor orationibus post reditum
habitis, et praecipue in prima et altera, loci obversantur
interdum qui declamatorem potius videntur redolere
quam summum illum quem novimus oratorem: in
quibus tumidae exsistunt et tritae sententiae, insulsa
dictio, quasi rhetoris alicuius plenissimo semper ore
declamitantis. Sed nimis in singulis elaboraverunt ii
qui fidem his orationibus derogant, indicia alienae
manus acutis naribus indagantes: plus momenti debet

habere universa et innata sanitas quam quae maculae
IV

